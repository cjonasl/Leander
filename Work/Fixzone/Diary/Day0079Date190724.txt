Dag 79:
Onsdag den 24 juli 2019
En varm och solig dag och väldigt varmt på kontoret.
Ett tillägg i web.config som jag igår gjorde i Verys
testwebbplats och som sedan medförde att Qualys inte
rapporterade några säkerhetshål visade sig dessvärrde
inte vara som vi trodde eftersom webbplatsen inte
fungerade alls pga. felkonfigurering (förmodligen
gjorde Qualys ingen analys alls och det hade varit
bättre om den rapporterat att webbplatsen inte
fungerade istället för att visa att inga fel
upptäcktes). Jag fick (dessvärre) fortsätta arbeta
med task41. Felet med konfigureringen var att den
(förmodligen) inte är webbplatsspecifik utan gäller
för hela webbserven och således kan den inte ligga
i web.config, utan snarare någonstans högre upp,
t.ex. i machine.config. Intog kaffe och en medtagen
smörgås till lunch. Argos hörde av sig rörande
task38, ”Argos help guides”. Jag fick 6 pdf-guider
via mail och de ville ha det produktionssatt inom
de närmsta dagarna. Jag tog tag i uppgiften direkt
och gjorde klart den på ett par timmar och mailade
en snaggit-video på resultatet. Jemma Cantwell på
Argos svarade att det var bra (”That is brilliant,
thank you”) och att jag kunde produktionsätta, vilket
jag gjorde. Jag avslutade arbetsdagen ca. kl. 20.15
och gick till ”Tesco express” runt hörnet och handlade
bananer, mineralvatten och handtvål för 2.49 pund
och sedan promenad hem. 