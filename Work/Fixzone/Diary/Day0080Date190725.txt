Dag 80:
Torsdag den 25 juli 2019
Hälsade på Vikki Weston som var här ifrån Durham för att
ordna med ”DBS Checks” (någon slags databaskontroll). Jag
hade med mig mitt pass som hon tittade på. Jag blev sedan
inkallad till Vikki som informerade att Pacifica ska växa
ordentligt och inleda ett samarbete med något företag som
kräver denna databaskontroll och jag fick ett ”brev” att
läsa igenom och skriva under bevittnat. Blev inkallad till
Angela som gick igenom några administrativa frågor och
sedan bad hon mig göra två online-kurser rörande hälsa och
säkerhet (”Health & Safety Training Course” och ”Level 2
Health & Safety in the Workplace Training”), vilket jag
gjorde. På eftermiddagen hade jag ett utvecklingssamtal
med Paul och Vicky. Vid 15.45-tiden gick jag till ”Tesco
express” och köpte en bulle och läsk (kostnad: 2.50 pund).
Jag skrev under brevet jag fick av Vikki och gav tillbaka
det till henne (Mark bevittnade). Det blev inte så mycket
annat arbete under dagen. Jag ägnade lite tid åt task38
(Argos help guides). Vijay hade semester, men kommunicerade
ändå lite på Skype, och hon bad mig ordna så att man inte
behöver vara inloggad för att kunna läsa i hjälp-pdf:erna
och jag gjorde en liten modifiering i _Layout.cshtml
och la in direkt i prod så att detta är möjligt. Jag
avslutade arbetsdagen ca. kl. 17.45 och promenerade hem. 