Dag 131:
Måndag den 21 oktober 2019
Direkt när jag kom in på kontoret meddelade Angela att Vijay var
sjuk. Dessutom kom inte heller Mark till jobbet idag så jag satt
ensam i rummet under dagen. Jag ville börja arbeta med hantering
av obligatoriska fält i nya generiska ClientConnect (jag skapade
task54 för det), men ”fzserver” var ej tillgänglig så jag kunde
inte köra lokal ClientConnect eftersom databasen ligger där. Jag
frågade Kath om ”fzserver” och han svarade att den snart ska vara
igång igen. Under tiden jag väntade, och det blev hela förmiddagen,
arbetade jag med min Sudoku-webbplats. Drygt kl. 13.00 tog jag lunch
och intog smörgås, banan och kaffe, och därefter arbetade jag med
obligatoriska fält i nya generiska ClientConnect. Jag avslutade
arbetsdagen ca. kl. 17.45 och gick till M&S och handlade oliver,
sallad och äpplen (kostnad: 7.25 pund) och sedan promenad hem.