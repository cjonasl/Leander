Dag 130:
Fredag den 18 oktober 2019
Jag fick dessvärre veta att live Cast webbplats inte
fungerade som den skulle efter min produktionssättning
där igår kväll av superadmin-implementeringen i task52!
Samtliga användare fick superadmin-rollen!! Jag backade
genast tillbaka till föregående version och började
fundera på orsaken till felet och kom ganska snabbt på
att det berodde på att jag hade glömt att uppdatera stored
procedure SignIn. Jag uppdaterade den och gjorde
produktionssättning igen och testade och nu fungerade
det. Jag skrev ett mail till Argos att det hela nu
fungerade och berättade vad felet innan berodde på och
bad om ursäkt. Jemma Cantwell ringde till Mark och
undrade om man kan återställa ett konto i Cast och Mark
frågade mig och jag svarade att jag kan undersöka saken
och sedan skriva ett mail till Jemma. Jag undersökte
saken och fann att man kan återställa ett konto genom
att bara sätta lösenordet till blankt, vilket jag skrev
till Jemma och jag bifogade också en snaggit-video på
förfarandet. Jag tog lunch ca. kl. 13.00. Kaffet hos
Fixzone var slut så jag gick till ”Tesco Express” och
köpte en egen burk samt även en liten stycksak choklad.
Jag intog därefter medtagen smörgås och banan, kaffe
samt stycksaken choklad som jag köpte. Fick mail från
Angela med en ny uppgift att göra, ”Additional Help
guides to be added to the CAST Portal” (AR-26). Jag
skapade task53 för uppgiften och gjorde den snabbt (det
gällde att bara lägga till 12 pdf användardokument i
Cast portal). I slutet av arbetsdagen repeterade/studerade
jag ClientConnect-koden. Jag avslutade arbetsdagen ca.
kl. 17.30 och promenerade hemåt.