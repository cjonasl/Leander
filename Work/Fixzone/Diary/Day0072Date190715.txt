Dag 72:
Måndag den 15 juli 2019
Arbetade med task41 (Try to fix vulnerabilities in web
site). Jag gick in på Fixzones konto hos Qualys och
skapade ett nytt projekt som pekade på min testwebbplats
för productprotection.very.co.uk och sedan fixade jag
med java script filer på testwebbplatsen och körde Qualys
rapport med förhoppningen om att antal säkerhetshål
skulle minska, men det blev tyvärr inte så. Intog
smörgås, banan och kaffe till lunch. Jag åkte hem med
buss drygt kl. 17.30. Jag gick ut och joggade 5.3-
slingan ner mot Themsen. Det var soligt och fint väder.
Duschade och därefter gick jag iväg igen. Köpte en stor
Schweppes för 2.29 pund och sedan buss tillbaka till
arbetet för att kl. 20.00 assistera Vijay via Skype
med produktionssättning av vårt Argos-arbete. Jag kom
fram knappt kl. 19.30 och hade tid att äta en sallad
som jag hade med mig hemifrån. Vijay kontaktade mig
sedan på Skype och hon körde på skript och jag fick
ordna med collationfel i en stored procedure. Vijay
bad mig testa webbplatsen med ett testkonto, vilket
jag gjorde. En stored procedure saknades som jag la
till ifrån testdatabasen och sedan fungerade det bra.
Jag åkte hem med buss knappt kl. 22.00.