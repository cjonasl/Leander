Dag 117:
Tisdag den 17 september 2019
Vijay arbetade hemifrån (halv dag) och Mark var på
semester så jag var ensam i rummet. Jag ägnade
arbetsdagen åt att gå igenom flödet för att boka
reparation samt att experimentera med att spara
”responses” från servern för att kunna använda i
bakåt- och framåtknappar. Vid 13.00-tiden intog jag
banan, smörgås och kaffe till lunch. Fick mail från
min lägenhetskamrat Charlotte som frågade om vi två
kunde dela på Interneträkningen denna månad, 19.10
pund/person, och jag svarade att det kan vi göra och
jag förde över pengarna till henne. Jag avslutade
arbetsdagen ca. kl. 17.30 och promenerade till Surbiton.