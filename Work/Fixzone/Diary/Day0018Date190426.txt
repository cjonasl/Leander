Dag 18:
Fredag den 26 april 2019
Frågade Angela om min utestående lön igår och hon undersöke
saken och det berodde på att HR-avdelningen hade slarvat och
inte registrerat mig. Det skulle åtgärdas och förhoppningsvis
får jag min lön på måndag. Jag började arbeta med task 11
(Review of collection sql queries for ShopDirect). Mark testade
punkter i Argos-projektet och meddelade att hanteringen av
lösenordsfråga, lösenordssvar och födelsedagsdatum inte fungerar
riktigt som det ska då giltighetstiden för en användares lösenord
gått ut (användaren ska då komma till en sida för att sätta dessa
om någon av de tre saknar värde i databasen) och jag tittade på
det. Det visade sig att det berodde på att jag hade glömt att
registrera ett uppdateringsskript för stored procedure ”RetrieveUserData”.
Jag skapade task 12 för att göra det. Mark påpekade också att en
användare väldigt enkelt kan kringgå att byta lösenord då
webbapplikationen gör ”redirect” till en sida för detta eftersom
man då redan är ”authenticated” och jag började titta på hur det
ska kunna lösas. Vid 13.00-tiden åt jag smörgås och banan till lunch.
Jag avslutade arbetsdagen drygt kl. 17.30 och promenerade till
Surbiton centrum. 