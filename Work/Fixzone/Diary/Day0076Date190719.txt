Dag 76:
Fredag den 19 juli 2019
Frågade Angela om jag kunde åka iväg till ”Queen Mary’s
sjukhus” för tid där kl. 12.20 och hon svarade ja
(ultraljudsundersökning av knölen under vänstra fot).
Jag ägnade arbetsdagen åt task41 (Try to fix vulnerabilities
in web site). Klockan 11.00 gick jag iväg och tog buss
nummer 265 direkt till ”Queen Mary’s sjukhus” och det
tog ca. ½ timme dit. Sjukhuset visade sig ligga på en
väg där jag brukade springa då jag bodde på  ”Coombe
Gardens”, så jag kände igen mig väl. Det spöregnade ute.
Jag anmälde mig i en reception och blev visad till
ultraljudsavdelningen. Jag blev sedan uppropad ca. kl.
12.15 av en kvinna som undersökte min fot i ca. 5-10
minuter och hon sa att det är en fiberknöl och att det
är ganska vanligt och att jag får ha koll på den framöver
(nu har jag inte alls ont i den, men om jag skulle få
det så kan man ta bort knölen). Efteråt tog jag bussen
tillbaka till Fixzone och jag kom fram ca. kl. 13.00 och
fortsate arbeta med task41. Vid 15.00-tiden intog jag
kaffe och smörgås. Jag avslutade arbetsdagen knappt kl.
18.30 (jag var sist ifrån kontoret så jag fick sätta
på larmet och låsa).