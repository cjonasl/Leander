Dag 87:
Måndag den 5 augusti 2019
Jag ägnade arbetsdagen åt task43 (Dashboard ClientConnect),
särskilt åt att försöka erhålla hel sökväg till fil som öppnas
och inte enbart filnamnet (detta för att kunna spara ändringar
då användaren trycker på ”Save”), men jag lyckades inte med
det. Man får använda ”Save As” istället då en öppnad fil ska
sparas. Vid 13.15-tiden intog jag kaffe, smörgås och banan
till lunch. Jag avslutade arbetsdagen drygt kl. 17.30 och tog
bussen hem eftersom jag behövde gå på toaletten (annars hade
jag promenerat).