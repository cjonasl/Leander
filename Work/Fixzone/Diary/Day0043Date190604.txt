Dag 43:
Tisdag den 4 juni 2019
Jag vaknade och steg upp ca. kl. 06.30 i mitt rum i Surbiton
söder om London. Åt frukost, duschade och sedan gick jag till
stationen och åkte till Waterloo och därifrån T-bana till ”Kings
Cross” (först till ”Leicester Square” med ”Northern line” och
därefter till ”Kings Cross” med ”Piccadilly line”). Köpte en
tidning och vatten på WHSmith för 5.59 pund. Ringde till min
kollega Mark som jag skulle åka till Durham med, men han svarade
inte. Jag gick till tåget och satte mig. Mark kom precis innan
tåget avgick kl. 09.30. Vi kom fram till Durham ca. kl. 12.30.
Leean på ”Pacifica Group” var där och mötte oss och vi åkte till
huvudkontoret i hennes svarta Mercedes. Leean visade oss runt på
kontoret där ca. 130 personer arbe-tade, vi fick en smörgås och
därefter fick Mark och jag sitta med några av de anställa då de
arbetade. De berättade vad de gjorde och vi kunde ställa frågor.
Vid 17.30 fick Mark och jag träffa ”Managing Director” Kevin
Brown som berättade om applikationen ”Eco Master” som företaget
”Sapere” i ”Stockton on Tess” utvecklat. Det är meningen att
Fixzone ska ta över applikationen för underhåll och vidareutveckling
och imorgon ska Mark och jag få träffa ut-vecklarna av applikationen
för kunskapsöverföring. Kevin Brown körde oss sedan till hotellet
”Ramside Hall”. Jag fick rum nummer 125. Klockan 19.00 åt Mark och
jag middag i hotellets restaurang ”Fusion”. Jag åt kycklingsoppa
till förrätt, phad thai till huvudrätt, glass och kaka till efterrätt
och vatten och rödvin till dryck. Sammanlagda notan för oss båda
hamnade på 88 pund och ”Pacifica Group” betalade. Efteråt gick vi
tillbaka till våra rum. Jag gick och la mig och klockan var då
drygt 21.30.