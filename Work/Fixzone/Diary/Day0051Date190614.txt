Dag 51:
Fredag den 14 juni 2019
Vijay ville att jag från källkodshanteraren SVN skulle ladda
ner solution för portal ”CustomerConnect” gällande ”Shop Direct”
och bekanta mig med koden. Jag laddade ner koden och sedan ville
jag gärna ha en kopia av prod databasen så det blev att jag
ägnade lång tid åt att undersöka hur man kopierar en sql-databas.
När jag sedan lyckades lösa hur man gör det dokumenterade jag
förfarandet i en ”Snagit video”. Jag frågade Vijay om jag kunde
göra en kopia av prod databasen, men hon svarade att hon istället
skulle ordna en databas på en utvecklingsserver. Vid 14.00-tiden
åt jag två medtagna smörgåsar och kaffe till dryck. Till efterrätt
fick jag en pinnglass av Vijay. Vijay visade på googlemap från
vilken stad i Indien hon kommer ifrån (stad längst ner i södra
Indien vid kusten). Det upptäcktes på eftermiddagen att min lösning
i task21 för hantering av etiketten inte är riktigt korrekt. Det
finns en url till etiketten som David Xu har tillgänglig som jag
ska använda istället för att anropa Shipmate och få en base64-
string i pdf format och rendera i webbläsaren som jag hade gjort.
Dessutom behöver jag anropa en webbservice för att skapa en kopia
av etiketten i en annan databas och för det behöver jag guid:en
för etiketten som också David Xu har tillgänglig. Jag skrev ett
mail till David och bad honom ändra i svars json-strängen i metoden
”CreateConsignment” så att han istället för att skicka tillbaka en
base64-sträng av etiketten i variabel pdf skickar tillbaka url
och guid till etiketten i variablerna MediaURL och MediaGUID samt
att han även kan utesluta variablernazpl ch png som alltid är
tomma och inte används. Jag stannade kvar på arbetet till knappt
kl. 20.00 och arbetade med den nya funktionaliteten av etiketten.
Jag var sist därifrån så jag fick sätta på larmet och låsa. 