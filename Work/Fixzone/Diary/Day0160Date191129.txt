Dag 160:
Fredag den 29 november 2019
Jag hade inget att göra så jag gick in på mitt
konto hos Safari och läste 6 kapitel i ”Sams
teach yourself Go in 24 hours” och sedan började
jag även läsa i ”Sams teach yourself Perl in 24
hours”. Jag sa till Vijay att jag ägnade mig åt
att repetera Shipmate (task21). Vid 13.00-tiden
gick jag till ”Tesco Express” och köpte en ost-
smörgås och bulle för 2 pund som jag därefter
intog till lunch framför datorn tillsammans med
en medtagen banan och kaffe från Fixzone. Vid
15.45-tiden bad Vijay Mark visa mig var jag skulle
lägga dokumentet för Shipmate som Vijay trodde
jag arbeta med, vilket jag alltså inte gjorde!!
Jag hade inte heller alls påbörjat något sådant
dokument och jag blev en aning stressad och
slutade läsa på Safari och började istället
repetera Shipmate. Jag avslutade arbetsdagen
ca. kl. 17.45 och promenerade till Surbiton.