Dag 46:
Fredag den 7 juni 2019
Gick in på mitt konto hos ”Patient Access” och beställde
en tid hos dr. Sarina Patel på Nelsons vårdcentral den 21
juni kl. 07.15 för att fråga om behandling av mina hudproblem
i ansikte och hårbotten. Jag ägnade sedan arbetsdagen mest
åt att i task21 (Call new web service for button 'Book Courier
Collection') implementera så att konfigureringsdata tas ifrån
tabellen SAEDIClient istället för ifrån web.config. Vijay
gjorde mig uppmärksam på att det är problem med tabellen
”SpecJobMapping” i SQL-frågorna i ShopDirect eftersom join-
villkoret ”service.VISITCD = SpecJobMapping.VisitType” inte
alltid är tillräckligt för att bibehålla ett email per service
och jag tittade lite på det. Vid 13.45-tiden intog jag smörgås
och kaffe till lunch. Jag ville gärna få klart implementeringen
av konfigureringen i task21, men att jag inte skulle hinna till
17.30 så jag frågade Angela om jag fick jobba över och hon
svarade ja och jag fick en nyckel till kontoret och instruktioner
om hur larmet sätts på. Jag blev sedan klar med implementeringen
ca. kl. 21.15. Jag satte på larmet och låste kontoret och det
gick bra och därefter promenerade jag hemåt.