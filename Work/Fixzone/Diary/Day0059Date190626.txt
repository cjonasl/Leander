Dag 59:
Onsdag den 26 juni 2019
Fortsatte från igår att kämpa med att ladda ner submodulerna i
Ecomasters WebApp, men det gick inte. Skrev ett mail till David
Lee på Sapere och meddelade att jag fortfarande har problem med
submodulerna och jag bifogade en Snagit-video där jag med hjälp
av TortoiseGit försöker ladda ner en submodul, men fick fel. Lite
senare på dagen svarade David och han hade upptäckt fel i portnumren
på de git url:er som han hade angivit för submodulerna och jag
ändrade och försökte igen och då fungerade det. Intog smörgås,
banan och kaffe till lunch. Tittade lite på koden i ”Ecomaster Webb
App”. I slutet av dagen ägnade jag mig lite åt att det inte
fungerade med den nya webservicen ”UpdateRoutePositions” som jag
arbetade med i task31 och jag kommunicerade om saken med Vijay på
Skype (hon satt hemma och arbetade). Vijay meddelade sedan att
felet berodde på Delphi-webservicen som Paul Ralphs hade skrivit.
Jag avslutade arbetsdagen drygt kl. 17.30 och promenerade hem.